# 2526_2Tred_selezione

1. Il programma legge due numeri e controlla se il primo è maggiore del secondo.
2. L’utente inserisce la propria età e il programma dice se è maggiorenne (ovvero con età maggiore uguale a 18 anni)
3. L’utente inserisce a quanti anni si può prendere la patente nello stato in cui si vive (in Italia a 18 anni ma in altri stati a 16, 17 o a 21),
l’utente inserisce quanti anni ha; il programma risponde se l’utente può prendere la patente.
4. Il programma legge due numeri e controlla se il primo è multiplo del secondo.
5.L’utente inserisce una temperatura in Celsius e il calcolatore la converte in Fahrenheit ed in Kelvin. Se la temperatura inserita è minore dello zero assoluto (-273,15), il calcolatore segnala un errore.
Si ricordi che:
Fahrenheit = (9/5) · Celsius + 32
Kelvin = Celsius + 273,15
6. Il programma letti tre numeri, determini se possono essere considerati in progressione aritmetica; una progressione aritmetica è una serie di numeri in cui la differenza tra due numeri successivi è costante.
7. L’utente inserisce un anno ed il calcolatore verifica se l’anno inserito è bisestile.
Un anno è bisestile se è divisibile per 4 ma non per 100, oppure se è divisibile per 400 (ad esempio il 1900 non è stato bisestile, mentre il 2000 lo è stato).
8. Il programma legge tre numeri e dice se possono essere le lunghezze dei lati di un triangolo (perché un triangolo possa essere tale la somma di ogni coppia lati deve essere maggiore dell’altro)
9. Il programma legge tre lunghezze dei lati di un triangolo e dice se il triangolo è scaleno, isoscele o equilatero
(Nota bene, dice solo la tipologia più particolare, ovvero se è equilatero, dice solo che è equilatero e non anche che è isoscele)
10. La prima volta che l’uomo è andato sulla Luna è stato il 1969, creare un programma che chiede l’anno di nascita all’utente e gli risponde se è nato l’anno in cui l’uomo è andato sulla Luna o quanti anni prima o quanti anni dopo. 
11. Il programma legge tre numeri e li mette in ordine crescente.
12. Inseriti tre numeri A, B e C dire se B è compreso in senso stretto tra A e C.
13. Leggere un carattere e dire se è una vocale
14. Il programma verifica se una data inserita è corretta (attenzione i mesi sono 12, e non in tutti i mesi ci sono 31 giorni, attenzione anche agli anni bisestili)
15. Fare un programma che legge i coefficienti a,b,c di un’equazione di secondo grado e ne calcola le soluzioni, quando possibile.
16. Scrivere un programma che legge un voto e dice se insufficiente o sufficiente e se è insufficiente distingue tra gravemente insufficiente (minore o uguale a 4) o insufficiente ovvero compreso tra 4 (escluso) e 6 (escluso).
17. Scrivere un programma che legge i lati di un triangolo e dice se questo è un triangolo rettangolo.
18. Scrivere un programma che legge 2 orari in ore minuti e secondi e dice quale viene prima dei due. (Si risolva l’esercizio senza trasformare tutto in secondi).
19. Memorizzare il seme e il punteggio di due carte da poker. Dire quale delle carte vale di più.  Il valore di una carta da poker è dato in primo luogo dal punteggio e in caso di parità di punteggio dal seme.
I punteggi in ordine decrescente sono {k,q,j,9,8,7,6,5,4,3,2,1}, i semi in ordine decrescente sono  {cuori, quadri, fiori, picche} per i semi memorizzare solo la lettera iniziale del seme.
PS: l’ordine dei semi può essere ricordato grazie alla frase "come quando fuori piove" in cui le parole ricordano i nomi dei semi (cuori, quadri, fiori, picche).
